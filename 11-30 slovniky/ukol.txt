(Rozcvička, lze přeskočit)
0.) Vytvořte slovník, který odpovídá slovníku pro překlad do nějakého cizího jazyka.
(např. slovíčka v češtině a ve francouzštině - zvolte si jazyk, který umíte)

a) vytvořte ho s aspoň pěti slovíčky
b) dalším kódem do něj přidejte aspoň dvě slovíčka
c) vytiskněte překlad nějakých slovíček
d) změňte překlad nějakého slovíčka
e) zeptejte se, jestli v něm je nějaké slovíčko (vyberte nějaké, co je, i nějaké, co není)

-----------------------------------------------

První sada: 

1.) Vytvořte slovník, který vypadá jako menu restaurace

klíče jsou jména jídel (zvolte jednoduchá, např. jednoslovná jídla)
hodnoty jsou ceny (pouze číslo bez měny)

a) vytvořte ho rovnou s několika jídly
b) pak do něj dalšími příkazy několik jídel přidejte
c) změnte u nějakého jídla cenu
d) zkuste nějaké jídlo z menu vymazat (to jsme nedělali, můžete přeskočit)

2.) Napište funkci, která vypíše všechna jídla
(lehčí varianta: nemusí to být funkce, vypište je jen tak)

3.) Napište funkci, která vypíše celé menu - tj. jídla i s cenami
(též můžete zvolit lehčí variantu bez funkce)

4.) Napište funkci, která si vezme od hosta objednávku a 
připraví mu účet
Host bude postupně zadávat jídla, která si chce dát (pomocí inputu).
Pokud jídlo máme v menu, tak se vypíše potvrzení a cena (host
si samozřejmě může objednat stejné jídlo vícekrát)
Pokud jídlo nemáme, tak se vypíše "omlouváme se zrovna došlo" nebo
"takovou blbost jsme nikdy neměli" (záleží na vás jak hodní chcete
být na hosty)
Pokud host zadá prázdný řetězec, znamená to, že skončil s objednáváním
a vypíše se celková cena.

5.) Vytvořte slovník, kde klíče jsou uživatelská jména a hodnoty jsou
hesla. Zeptejte se uživatele na jméno a heslo a sdělte mu,
jestli se úspěšně přihlásil.
(POZOR - v praxi nikdy neukládejte hesla tímto způsobem, toto je jen 
cvičení. Hesla musí být skrytá, zakódovaná.)

6.) Definujte slovník, kde klíče jsou data v příštím týdnu (vyjádřená 
stringem nebo ještě lépe jen jedním číslem) a hodnoty jsou 
teploty v dané dny.
Těžší verze: Hodnoty jsou další slovníky, kde je uložena 
nejen teplota, ale i slovní popis počasí a rosný bod. 
Po zadání data program vypíše, jak bude, případně jak bude den potom 
a dva dny potom.

Super těžké - pro procvičení všeho možného včetně googlení:
7.) Nadefinujte slovník, kde klíče jsou jména lidí od vás z rodiny a 
hodnoty data jejich narození (vygooglete si, jak Python definuje datum).
Nechte uživatele zadat jméno někoho z rodiny, a vypočítejte, jak je starý.


Další úkoly případně v Teamsech, adresář 11-30 slovniky.
soubor HW module 06 part 2
-------
Druhá sada:

1.) Napište program na počítání deště ve městech
Uživatel postupně zadává jméno města a déšť v milimetrech (nějaké
město se může zadat vícekrát). Pro ukončení zadá prázdný řádek.
Program pak vytiskne, kolik v každém městě napršelo.
Příklad (každý řádek je jedno zadání od uživatele):
Brno
10
Bratislava
15
Brno
20
(enter, tj. prázdný řádek)

Výsledek bude:
Brno: 30
Bratislava: 15
(nápověda: použijte slovník)

2.) Těžší verze jedničky:
Místo celkového deště program vypočítá průměrný déšť podle počtu dní.
Tj. v minulém případě by u Bratislavy bylo pořád 15, a u Brna také 15.

3.) Napište funkci, která vezme jako parametr větu (nějaká slova se 
ve větě můžou opakovat)
Funkce spočítá počet slov ve větě a vrátí ho jako slovník
"this is a very nice very very nice test" =>
{ "this" : 1, "is" : 1, "a" : 1, "very" : 3, "nice" : 2, "test": 1 }

4.) And now something completely different
Mám list, ve kterém jsou dvojice čísel, např.: [(1, 2), (3, 7), (9, 5)]
Napište kód, který ten list projde a spočítá součet součinů,
tj. v tomto případě 1 * 2 + 3 * 7 + 9 * 5